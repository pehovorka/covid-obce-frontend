# Často kladené otázky

## Odkud se data berou? Jsou ověřená?

Veškerá data o aktivních případech v jednotlivých obcích jsou čerpána z [otevřené datové sady Ministerstva zdravotnictví ČR](https://onemocneni-aktualne.mzcr.cz/api/v2/covid-19). Počty obyvatel v obcích pro výpočet počtu aktivních případů na 1000 obyvatel jsou získány z [datové sady Českého statistického úřadu](https://www.czso.cz/csu/czso/pocet-obyvatel-v-obcich-k-112019). Data nejsou na straně webu Covid v obcích nijak upravena, vždy jsou interpretovány pouze oficiální údaje z výše uvedených zdrojů.

## Jak často jsou data aktualizována?

K aktualizaci dochází 1× denně, zpravidla v ranních hodinách. Datum a čas poslední aktualizace dat je zobrazen v patičce webu. Nejnovější údaje jsou vždy za předchozí den.

## Kdo provozuje web Covid v obcích?

Tento web není oficiálním informačním kanálem Ministerstva zdravotnictví, nestojí za ním žádná organizace či mediální dům. Web vytvářím a spravuji ve volném čase, v případě dotazů či připomínek mě můžete kontaktovat na e-mailu covid-obce@petrhovorka.com nebo na síti [LinkedIn](https://www.linkedin.com/in/pehovorka/).

## Proč vznikl tento web?

K vytvoření tohoto webu mě dovedl fakt, že jsem nenašel žádný podobný nástroj, který by přehledně ukazoval vývoj koronavirové situace v jednotlivých obcích. Oficiální data byla dostupná pouze ve formě velkých datových souborů, které sice obsahovaly vše podstatné, ale nikdo je přehledně neinterpretoval. Různé zpravodajské servery počty případů nákazy koronavirem v obcích znázorňovaly v mapce. Ta sice vypadá efektně, ale není příliš praktická pro každodenní použití. Navíc zobrazuje pouze stav v konkrétní den, ne historický vývoj.

## Kde naleznu více informací?

Přehledné informace o aktuálních opatřeních v souvislosti se šířením Covid-19 můžete nalézt na oficiálním Covid Portálu Ministerstva vnitra – [covid.gov.cz](http://covid.gov.cz/). Další informace jsou dostupné na webu Ministerstva zdravotnictví věnovaném koronaviru – [koronavirus.mzcr.cz](http://koronavirus.mzcr.cz).

---

# Popis dat

### Aktivní případy

Počet osob pozitivně testovaných na původce onemocnění COVID‑19, které nebyly k danému datu dosud označeny za vyléčené ani nezemřely.

### Nové případy

Celkový počet nově diagnostikovaných osob za daný den.

---
